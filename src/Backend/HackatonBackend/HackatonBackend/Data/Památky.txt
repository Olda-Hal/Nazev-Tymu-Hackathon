Název;Popis;Umístění
Vila Tugendhat;Nejslavnější brněnská vila stojí ve čtvrti Černá Pole a je jedinou českou památkou moderní architektury zapsanou na Seznam světového kulturního dědictví UNESCO. Vzhledem k velkému zájmu o prohlídky doporučujeme všem návštěvníkům rezervaci míst s dostatečným předstihem, minimálně 3 měsíce předem. Tedy v případě, nemáte-li BRNOPAS. Ten vás do ní dostane! BRNOPAS se vstupenkou do vily Tugendhat si můžete koupit online zde nebo osobně na informačních centrech a dalších prodejních místech. Předběhněte fronty ve vile Tugendhat a navštivte ji ještě dnes! Vila manželů Grety a Fritze Tugendhatových byla vybudována v letech 1929–1930 podle návrhu architekta Ludwiga Miese van der Rohe. Poprvé v dějinách československé architektury byla v privátním domě užita ocelová nosná konstrukce založená na sloupech s půdorysem kříže. V interiérech jsou použity vzácné materiály, jako je onyx ze severního Maroka, italský travertin či dýhy z dřevin pocházejících z jihovýchodní Asie, například z palisandru, zebrana a makassarského ebenu. Zcela výjimečné je technické zázemí domu: teplovzdušné vytápění či elektrické spouštění oken. V letech 2010–2012 prošla vila celkovou památkovou obnovou. Stavba i s přilehlou zahradou byly restaurovány do podoby v době jejich dokončení a interiéry zaplnily vedle dochovaných originálů také repliky původního mobiliáře. V suterénu je zpřístupněno technické zázemí vily (prostory vzduchotechniky, kotelna, strojovna, spouštění oken, prádelna, fotokomora i tzv. molová komora na uskladnění kožichů). Nachází se v něm také stálá expozice přibližující architekta, stavebníky a život rodiny do roku 1938 a prostor slouží i pro konání krátkodobých výstav, které je možné – stejně jako zahradu – navštívit v otvíracích hodinách vily bez předchozího objednání. Vila je zapsána na Seznam světového kulturního dědictví UNESCO.;49.20739701963296, 16.61611639867975
Stará radnice;Jedna z nejpozoruhodnějších historických budov v centru. Stará radnice dnes slouží především kulturním účelům. V jejích prostorách se nachází, informační centrum a stálá expozice o Antonu Pilgramovi. V letní sezoně můžete navštívit Křišťálový sál, Freskový sál a Klenotnici nebo vystoupat na 63 metrů vysokou věž, která slibuje impozantní výhled na Brno. V prvním patře Staré radnice můžete navštívit expozici Magister Anton Pilgram věnovanou nejvýraznější umělecké osobnosti spjaté s městem Brnem v období pozdního středověku. Tento stavitel, sochař a kameník je mimo jiné autorem známého portálu Staré radnice. Na nádvoří se odehrávají koncerty, festivaly, divadelní představení i filmové projekce. Do areálu se vstupuje klenutým průchodem, jehož portál s legendární ohnutou věžičkou je dílem sochaře Antona Pilgrama, představitele pozdní gotiky. V průchodu jsou umístěny dvě připomínky známých legend – loukoťové kolo a krokodýl neboli brněnský drak. Nádvoří s renesančními arkádami z konce 16. století je dílem italských stavitelů, další úpravy jsou výsledkem raně barokní přestavby. Stará radnice sloužila svému účelu až do roku 1935, poté se úřady přestěhovaly do prostor Nové radnice na Dominikánském náměstí.;49.193206542571126, 16.608716312172998
Labyrint pod Zelným trhem;Tajemné podzemní bludiště nejstarších sklepních prostor v Brně Labyrint chodeb a sklepů, který se nachází až osm metrů pod dlažbou jednoho z nejkrásnějších brněnských náměstí, vás zavede do období středověku, kdy se místo ledniček používaly sklepy.;49.19294711989387, 16.60940295763196
Arnoldova vila;Druhá nejstarší vila vybudovaná během několika měsíců roku 1862 v rámci vilové kolonie patřící mezi ty nejstarší ve střední Evropě. Pro své účely ji postavil Josef Arnold, přední osobnost brněnského stavitelství druhé poloviny 19. století. Jeho stavby můžeme v Brně vidět dodnes. Vilu také obývala teta Grety Tugendhat, Cecílie Hože, která se svým manželem Corneliem výrazně přetvořila dispozici i interiér Arnoldovy vily v secesním stylu s prvky art deco. Po druhé světové válce vila sloužila potřebám mateřské školy. Dnes po rozsáhlé rekonstrukci byla pro veřejnost znovu otevřena v roce 2024 a slouží jako Centrum dialogu hostící mnoho kulturních akcí.;49.20727235981009, 16.614499141009155
Nanebevzetí Panny Marie;Klenot mezi gotickou architekturou na Moravě. Chrám zasvěcený Panně Marii Nanebevzaté se začal na Starém Brně stavět v roce 1323 z popudu královny Elišky Rejčky, vdovy po českém králi Václavu II. Současně vedle něj založila klášter cisterciaček nazývaný Aula Sanctae Mariae. Po své smrti v roce 1335 byla Eliška Rejčka v bazilice pohřbena a místo jejího posledního odpočinku je v dlažbě vyznačeno písmenem E s královskou korunkou. Interiér chrámu prošel v 18. století barokními úpravami a ve stejné době byly v opatství dostavěny další budovy. Z příkazu Josefa II. se v roce 1783 na Mendlovo náměstí přestěhovali ze svého původního kláštera sv. Tomáše augustiniáni a vzali s sebou i slavný stříbrný oltář, jemuž dominuje unikátní obraz Černé Madony, který kostelu sv. Tomáše věnoval v roce 1356 císař Karel IV. Každý rok v polovině srpna se koná v bazilice pouť k Ochránkyni města Brna a Perle Moravy, jak bývá Černá Madona přezdívána. Díky působení augustiniánů v oblasti vzdělávání bylo opatství na Starém Brně centrem duchovního, vědeckého a kulturního života města. Mezi osobnostmi, které zde působily, vynikají např. objevitel principů dědičnosti Gregor Johann Mendel či hudební skladatel Leoš Janáček.;49.19207141161285, 16.594769850243566